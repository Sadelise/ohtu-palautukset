Erilaisia retrospektiivitekniikoita käytetään analysoimaan edellistä työrupeamaa, jotta voidaan mahdollisesti parantaa seuraavaa, sekä ylläpitämään tiimin tyytyväisyyttä ja tehokkuutta. Yksi tekniikoista on “Start, Stop, Continue, More of, Less of Wheel”, jossa tiimin jäseniltä kerätään palautetta kategorioita sisältävän kiekon avulla. Tekniikka sallii myös avoimemman keskustelun, jotta tarkemmasta toiminnasta voidaan sopia. Toinen tekniika on nimeltään ”Glad, Sad, Mad”, jossa tiimin jäsenet listaavat havaintojaan ja sijoittavat johonkin kolmesta kategoriasta, jotka kuvaavat henkilökohtaisia tuntemuksia asiaa kohtaan. Havainnoista keskustellaan siinä järjestyksessä mitä äänestetään eniten. Tekniikoita on kuitenkin olemassa varmaankin yhtä paljon kuin tiimejäkin. Voidaan esimerkiksi keskustella myös tiimin jäsenten kyvyistä ja siitä mitkä ovat tärkeitä kykyjä. Voidaan myös kysyä suora kysymys, johon yksi tiimin jäsen vastaa ensin ja sen jälkeen toinen vastaa ensimmäisen jäsenen vastaukseen jne. Jotkut tekniikat myös keskittyvät enemmän usein ilmenevien ongelmien hoitamiseen. Erilaiset tekniikat siis pyrkivät painottamaan hiukan erilaisia asioita, vaikka pääpointti on suunnilleen sama.